\poetry{饮酒·其五}{
结庐在人境，而无车马喧。\\
问君何能尔？心远地自偏。\\
采菊东篱下，悠然见南山。\\
山气日夕佳，飞鸟相与还。\\
此中有真意，欲辨已忘言。\\
}

\poetry{归园田居·其一}{
少无适俗韵，性本爱丘山。\\
误落尘网中，一去三十年。\\
羁鸟恋旧林，池鱼思故渊。\\
开荒南野际，守拙归园田。\\
方宅十余亩，草屋八九间。\\
榆柳荫后檐，桃李罗堂前。\\
暧暧远人村，依依墟里烟。\\
狗吠深巷中，鸡鸣桑树颠。\\
户庭无尘杂，虚室有余闲。\\
久在樊笼里，复得返自然。\\
}

\poetry {归园田居・其三}{
种豆南山下，草盛豆苗稀。\\
晨兴理荒秽，带月荷锄归。\\
道狭草木长，夕露沾我衣。\\
衣沾不足惜，但使愿无违。\\
}

\poetry {读山海经・其十}{
精卫衔微木，将以填沧海。\\
刑天舞干戚，猛志固常在。\\
同物既无虑，化去不复悔。\\
徒设在昔心，良辰讵可待？\\
}