
\poetry{贫交行}{
翻手作云覆手雨，纷纷轻薄何须数。\\
不见管鲍贫时交，此道今人弃如土。\\
}
\poetry{赠李白}{
秋来相顾尚飘蓬，未就丹砂愧葛洪。\\
痛饮狂歌空度日，飞扬跋扈为谁雄。\\
}
\poetry{赠花卿}{
锦城丝管日纷纷，半入江风半入云。\\
此曲只应天上有，人间能得几回闻。\\
}
\poetry{绝句漫兴九首 五}{
肠断春江欲尽头，杖藜徐步立芳洲。\\
颠狂柳絮随风舞，轻薄桃花逐水流。\\
}
\poetry{绝句漫兴九首 七}{
\xpinyin*{糁}径杨花铺白\xpinyin*{毡}，点溪荷叶叠青钱。\\
笋根稚子无人见，沙上\xpinyin*{凫}雏傍母眠。\\
}
\poetry{江畔独步寻花七绝句 五}{
黄师塔前江水东，春光懒困倚微风。\\
桃花一\xpinyin*{簇}开无主，可爱深红爱浅红。\\
}
\poetry{江畔独步寻花七绝句 六}{
黄四娘家花满蹊，千朵万朵压枝低。\\
留连戏蝶时时舞，自在娇莺恰恰啼。\\
}
\poetry{江畔独步寻花七绝句 七}{
不是爱花即肯死，只恐花尽老相催。\\
繁枝容易纷纷落，嫩叶商量细细开。\\
}
\poetry{戏为六绝句 一}{
\xpinyin*{庾}信文章老更成，凌云健笔意纵横。\\
今人嗤点流传赋，不觉前贤畏后生。\\
}
\poetry{戏为六绝句 二}{
杨王卢骆当时体，轻薄为文\xpinyin*{哂}未休。\\
尔曹身与名俱灭，不废江河万古流。\\
}

\poetry{绝句四首 三}{
两个黄鹂鸣翠柳，一行白鹭上青天。\\
窗含西岭千秋雪，门泊东吴万里船。\\
}
\poetry{江南逢李龟年}{
歧王宅里寻常见，崔九堂前几度闻。\\
正是江南好风景，落花时节又逢君。\\
}
% \poetry{虢国夫人}{
% \xpinyin*{虢}国夫人承主恩，平明上马入宫门。\\
% 却嫌脂粉涴颜色，澹埽蛾眉朝至尊。\footnote{一作《张祜集》灵台二首之一}\\
% }