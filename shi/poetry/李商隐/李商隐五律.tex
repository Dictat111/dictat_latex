
\poetry{蝉}{
本以高难饱，徒劳恨费声。\\
五更疏欲断，一树碧无情。\\
薄宦梗犹泛，故园芜已平。\\
烦君最相警，我亦举家清。\\
}
\poetry{风雨}{
凄凉宝剑篇，羁泊欲穷年。\\
黄叶仍风雨，青楼自管弦。\\
新知遭薄俗，旧好隔良缘。\\
心断新丰酒，销愁斗几千。\\
}
\poetry{晚晴}{
深居俯夹城，春去夏犹清。\\
天意怜幽草，人间重晚晴。\\
并添高阁迥，微注小窗明。\\
越鸟巢干后，归飞体更轻。\\
}