
\subsection{五言律诗}
\poetry{渡荆门送别}{渡远荆门外，来从楚国游。\\
山随平野尽，江入大荒流。\\
月下飞天镜，云生结海楼。\\
仍怜故乡水，万里送行舟。\\
}

\poetry{送友人}{青山横北郭，白水绕东城。\\
此地一为别，孤蓬万里征。\\
浮云游子意，落日故人情。\\
挥手自兹去，萧萧班马鸣。\\
}

\poetry{赠孟浩然}{吾爱孟夫子，风流天下闻。\\
红颜弃轩冕，白首卧松云。\\
醉月频中圣，迷花不事君。\\
高山安可仰，徒此\xpinyin*{揖}清芬。\\
}
\poetry{秋登宣城谢\xpinyin*{眺}北楼}{江城如画里，山晚望晴空\footnote{晚 一作：晓}。\\
两水夹明镜，双桥落彩虹。\\
人烟寒橘柚，秋色老梧桐。\\
谁念北楼上，临风怀谢公。\\
}

\poetry{访戴天山道士不遇}{犬吠水声中，桃花带露浓。\\
树深时见鹿，溪午不闻钟。\\
野竹分青霭，飞泉挂碧峰。\\
无人知所去，愁倚两三松。\\
}

\poetry{夜泊牛\xpinyin*{渚}怀古}{牛渚西江夜，青天无片云。\\
登舟望秋月，空忆谢将军。\\
余亦能高咏，斯人不可闻。\\
明朝挂帆席，枫叶落纷纷。\\
}

\poetry{塞下曲六首·其一}{五月天山雪，无花只有寒。\\
笛中闻折柳，春色未曾看。\\
晓战随金鼓，宵眠抱玉鞍。\\
愿将腰下剑，直为斩楼兰。\\
}

\poetry{听蜀僧浚弹琴}{\footnote{或写成\xpinyin*{\CJKfontspec{KaiTi} 濬},这两个是异体字}蜀僧抱绿绮，西下峨眉峰。\\
为我一挥手，如听万壑松。\\
客心洗流水，余响入霜钟。\\
不觉碧山暮，秋云暗几重。\\
}