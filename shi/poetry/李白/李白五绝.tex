\poetry{静夜思}{床前明月光，疑是地上霜。\\
举头望明月，低头思故乡。\\
}

\poetry{夜下征虏亭}{船下广陵\footnote{在今扬州}去，月明征虏亭\footnote{在今南京}。\\
山花如绣颊，江火似流萤。}
\poetry{劳劳亭}{天下伤心处，劳劳送客亭。\\
春风知别苦，不遣柳条青。\\
}

\poetry{独坐敬亭山}{众鸟高飞尽，孤云独去闲。\\
相看两不厌，只有敬亭山。\\
}

\poetry{玉阶怨}{玉阶生白露，夜久侵罗袜。\\
却下水晶帘，玲珑望秋月。\\
}

\poetry{夏日山中}{懒摇白羽扇，裸\xpinyin*{袒}青林中。\\
脱巾挂石壁，露顶洒松风。\\
}

\poetry{夜宿山寺}{危楼高百尺，手可摘星辰。\\
不敢高声语，恐惊天上人。\\
}

\poetry{秋浦歌十七首 十四}{炉火照天地，红星乱紫烟。\\
\xpinyin*{赧}\footnote{赧,因为羞愧而脸红,这里指的是脸被炉火映红了.}郎明月夜，歌曲动寒川。\\
}

\poetry{秋浦歌十七首 十五}{白发三千丈，缘愁似个长。\\
不知明镜里，何处得秋霜。\\
}


\poetry{怨情}{美人卷珠帘，深坐蹙\footnote{或作:颦}蛾眉。\\
但见泪痕湿，不知心恨谁？\\
}


\newcounter{libaiwujuecot}
\setcounter{libaiwujuecot}{\thepoetrycounter}
