\subsection{七言绝句}

\poetry{宣城见杜鹃花}{
蜀国曾闻子规鸟，宣城还见杜鹃花。\\
一叫一回肠一断，三春三月忆三巴。\\
}
\poetry{黄鹤楼送孟浩然之广陵}{故人西辞黄鹤楼，烟花三月下扬州。\\
孤帆远影碧空尽，惟见长江天际流。\\
}

\poetry{早发白帝城}{朝辞白帝彩云间，千里江陵一日还。\\
两岸猿声啼不住，轻舟已过万重山。\\
}
\poetry{越中览古}{越王勾践破吴归，义士还家尽锦衣。\footnote{义士 一作：战士}\\
宫女如花满春殿，只今惟有鹧鸪飞。\\
}
\poetry{清平调·云想衣裳花想容}{云想衣裳花想容，春风拂槛露华浓。\\
若非群玉山头见，会向瑶台月下逢。\\
}


\poetry{清平调·一枝红艳露凝香}{一枝红艳露凝香，云雨巫山枉断肠。\\
借问汉宫谁得似，可怜飞燕倚新妆。\\
}

\poetry{清平调·名花倾国两相欢}{名花倾国两相欢，常得君王带笑看。\\
解释春风无限恨，沉香亭北倚栏杆。\\
}

\poetry{与史郎中钦听黄鹤楼上吹笛}{一为迁客去长沙，西望长安不见家。\\
黄鹤楼中吹玉笛，江城五月落梅花。\\
}

\poetry{山中问答}{问余何意栖碧山，笑而不答心自闲。\\
桃花流水\xpinyin*{窅}然去，别有天地非人间。\\
}

\poetry{山中与幽人对酌}{两人对酌山花开，一杯一杯复一杯。\\
我醉欲眠卿且去，明朝有意抱琴来。\\
}

\poetry{从军行}{百战沙场碎铁衣，城南已合数重围。\\
突营射杀呼延将，独领残兵千骑归。\\
}

\poetry{峨眉山月歌}{峨眉山月半轮秋，影入平羌江水流。\\
夜发清溪向三峡，思君不见下渝州。\\
}

\poetry{赠汪伦}{李白乘舟将欲行，忽闻岸上踏歌声。\\
桃花潭水深千尺，不及汪伦送我情。\\
}

\poetry{望天门山}{天门中断楚江开，碧水东流至北回。\\
两岸青山相对出，孤帆一片日边来。\\
}

\poetry{春夜洛城闻笛}{谁家玉笛暗飞声，散入春风满洛城。\\
此夜曲中闻折柳，何人不起故园情。\\
}



\poetry{客中作}{兰陵美酒郁金香，玉碗盛来琥珀光。\\
但使主人能醉客，不知何处是他乡。\\
}