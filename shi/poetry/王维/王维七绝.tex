
\poetry{少年行四首 一}{
新丰美酒斗十千，咸阳游侠多少年。\\
相逢意气为君饮，系马高楼垂柳边。\\
}
\poetry{少年行四首 二}{
出身仕汉羽林郎，初随骠骑战渔阳。\\
孰知不向边庭苦，纵死犹闻侠骨香。\\
}
\poetry{九月九日忆山东兄弟}{
独在异乡为异客，每逢佳节倍思亲。\\
遥知兄弟登高处，遍插茱萸少一人。\\
}
\poetry{送王尊师归蜀中拜埽}{
大罗天上神仙客，濯锦江头花柳春。\\
不为碧鸡称使者，唯令白鹤报乡人。\\
}
\poetry{渭城曲}{
渭城朝雨浥轻尘，客舍青青杨柳春。\\
劝君更尽一杯酒，西出阳关无故人。\\
}
\poetry{送沈子归江东}{
杨柳渡头行客稀，罟师荡桨向临圻。\\
唯有相思似春色，江南江北送君归。\\
}
\poetry{菩提寺禁裴迪来相看说逆贼等凝碧池上作音乐供奉人等举声便一时泪下私成口号诵示裴迪}{
万户伤心生野烟，百僚何日更朝天。\\
秋槐叶落空宫里，凝碧池头奏管弦。\\
}
