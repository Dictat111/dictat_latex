\poetry{放言五首 三}{
赠君一法决狐疑，不用钻龟与祝蓍。\\
试玉要烧三日满，辨材须待七年期。\\
周公恐惧流言后，王莽谦恭未篡时。\\
向使当初身便死，一生真伪复谁知。\\
}
\poetry{春题湖上}{
湖上春来似画图，乱峰围绕水平铺。\\
松排山面千重翠，月点波心一颗珠。\\
碧毯线头抽早稻，青罗裙带展新蒲。\\
未能抛得杭州去，一半句留是此湖。\\
}
\poetry{钱唐湖春行}{
孤山寺北贾亭西，水面初平云脚低。\\
几处早莺争暖树，谁家新燕啄春泥。\\
乱花渐欲迷人眼，浅草才能没马蹄。\\
最爱湖东行不足，绿杨阴里白沙堤。\\
}

\poetry{望月有感}{
\footnote{原名为:自河南经乱关内阻饥兄弟离散各在一处因望月有感聊书所怀寄上浮梁大兄于潜七兄乌江十五兄兼示符离及下邽弟妹}时难年饥世业空，弟兄羇旅各西东。\\
田园寥落干戈后，骨肉流离道路中。\\
吊影分为千里雁，辞根散作九秋蓬。\\
共看明月应垂泪，一夜乡心五处同。\\ %望月有感
}


\poetry{采石墓}{
采石江边李白坟，绕田无限草连云。\\
可怜荒垅穷泉骨，曾有惊天动地文。\\
但是诗人多薄命，就中沦落不过君。\\
}











